1
00:00:30,808 --> 00:00:39,936
Θέλω να σας διαβάσω κάτι από την Margaret Tyler, αυτά που έχει γράψει για το Aurum στα βιβλία της.

2
00:00:40,000 --> 00:00:59,256
Λέει, «κάποιοι από εμάς μπορούν να διηγηθούν ένα σωρό ιστορίες ασθενών, αυτές τις μέρες της παγκόσμιας εμπορικής κρίσης, που οδηγούμενοι στην απελπισία και στο άγχος από την οικονομική δυσχέρεια, απείλησαν ότι θα αυτοκτονήσουν.

3
00:00:59,320 --> 00:01:08,890
Κι όμως, επανήλθαν στην ζωή, στην ελπίδα, στην ανανεωμένη προσπάθεια, με μερικές δόσεις του ομοιοπαθητικού φαρμάκου Aurum».

4
00:01:09,160 --> 00:01:24,240
Αυτή είναι η εμπειρία οποιουδήποτε ομοιοπαθητικού. Δεν είναι ότι σας λέω παραμύθια για να δώσετε Aurum, όχι. Αυτή έζησε πριν 60 χρόνια και πέρασε την περίοδο της οικονομικής κρίσης.

5
00:01:28,320 --> 00:01:34,936
Στην ανάπτυξη της παθολογίας αυτού του ατόμου, δεν πρέπει να ξεχνούμε την καχεκτική συναισθηματική του ζωή.

6
00:01:35,000 --> 00:01:49,240
Την συναισθηματική ψυχρότητα που τελικά αναπτύσσεται, τον συνεχή συναισθηματικό χειμώνα που διαμορφώνει τόσο πολύ τις πράξεις και τις αποφάσεις του ατόμου.

7
00:01:50,320 --> 00:02:17,376
Είναι ένα άτομο που ζει έναν συναισθηματικό χειμώνα, χιόνι, κρύο, άσπρο. Έχουμε πολύ περισσότερες αυτοκτονίες πηγαίνοντας προς τον Βορρά. Η Σουηδία είχε υψηλό ποσοστό αυτοκτονιών κάποτε, όχι τώρα τελευταία. Και η Φινλανδία.

8
00:02:25,430 --> 00:02:41,816
Ένα άτομο Aurum νιώθει συνεχώς ότι ζει χωρίς τις ακτίνες του ηλίου, χωρίς καθόλου ήλιο. Χωρίς ελπίδα, χωρίς ζεστασιά.

9
00:02:43,610 --> 00:03:10,976
Αισθάνεται να βρίσκεται σε μία κατάσταση στην οποία τα πάντα είναι σκοτεινά, ψυχρά, ακίνητα, σκληρά. Ο ήλιος, η ελπίδα, οι ακτίνες, η ζεστασιά έχουν εξαφανιστεί.

10
00:03:11,040 --> 00:03:25,376
Και το κρύο, η μαυρίλα, η απελπισία και ο πόνος είναι τόσο βαθιά και τόσο τρομερά, που δεν θα του επιτρέψουν να σωθεί.

11
00:03:25,440 --> 00:03:33,056
Δεν υπάρχει καμία πιθανότητα να γλιτώσει. Υπάρχει τέτοιο ψύχος, τέτοια σκοτεινιά, δεν υπάρχει καμία ελπίδα.

12
00:03:34,280 --> 00:03:58,356
Υπέστη μια οικονομική καταστροφή, και κάθεται και σκέφτεται ποιες επιλογές έχει. Λέει, «έχω ένα φίλο, ίσως να μπορεί να μου δανείσει κάποια χρήματα για ένα χρονικό διάστημα». Και απαντάει στον εαυτό του, «όχι, δεν πρόκειται να το κάνει ποτέ, δεν πιστεύω πως θα το κάνει».

13
00:03:58,420 --> 00:04:14,616
Σκέφτεται έναν τραπεζίτη που είναι φίλος του και λέει, «αυτός θα μπορούσε να με σώσει», κι απαντάει στον εαυτό του «όχι». Ψάχνει παντού για λίγο φως, για λίγη ελπίδα, ψάχνει μέσα του πριν πηδήξει.

14
00:04:14,680 --> 00:04:24,426
Κι απάντηση είναι πάντα «όχι, όχι, όχι». Μετά η σκέψη του πάει αλλού, όπως στην σύζυγό του, «θα μπορούσε να με βοηθήσει ; Όχι, δεν θα μπορούσε πραγματικά να με βοηθήσει.

15
00:04:24,490 --> 00:04:44,972
Κι όπως και να'χει, ποτέ δεν της φέρθηκα δίκαια κι ήμουν πάντα πολύ ψυχρός.». Μετά σκέφτεται τα παιδιά. «Δεν μπορούν να βοηθήσουν. Τι τους νοιάζει ;» Ψάχνει παντού, δεν υπάρχει κάτι από το οποίο να κρατηθεί.

16
00:04:46,980 --> 00:05:05,256
Τελικά θα δούμε, καθώς αναπτύσσεται η παθολογία, πως μπορεί να υπάρχει κάτι από το οποίο να κρατηθεί, αλλά συνήθως δεν υπάρχει τίποτα. Υπάρχει μαυρίλα, σκοτεινιά, κρύο, κανένα αίσθημα, πόνος, κατάθλιψη.

17
00:05:07,670 --> 00:05:13,900
Και μετά το παίρνουν απόφαση, «δεν μπορώ να το αντέξω», και πηδούν.

18
00:05:20,980 --> 00:05:32,846
Κάτι που επίσης μπορεί να καταστρέψει ένα άτομο Aurum είναι η διαρκής κριτική. Αν ο κόσμος γύρω του τον κριτικάρει, δεν μπορεί να το αντέξει.

19
00:05:34,170 --> 00:05:52,490
Ιδιαίτερα η κριτική από τους στενότερους συνεργάτες του. Και δεν χρειάζεται ανοιχτή κριτική. Αρκεί η υπόνοια. Αν κάποιος πάει και του πει, «ξέρεις, οι φίλοι σου είπαν αυτό κι αυτό για σένα».

20
00:05:54,456 --> 00:06:21,336
Θα πει «δεν πειράζει», αλλά μέσα του διαλύεται. Στους άλλους θα πει, «δεν πειράζει», αλλά εσωτερικά αυτό που συμβαίνει είναι τρομερό. Κάποιος άλλος του λέει, «ειπώθηκαν αυτά κι αυτά για σένα», ακόμη μια κριτική, ακόμη μια κριτική... Αυτή είναι μία πολύ επικίνδυνη κατάσταση για ένα άτομο Aurum.

21
00:06:21,400 --> 00:06:32,256
Γιατί ; Διότι πιστεύει ότι εργάζεται, είναι δίκαιος, κάνει το καλό, προσπαθεί να τα κάνει όλα σωστά και τι λαμβάνει ; Κριτική.

22
00:06:34,080 --> 00:06:45,036
Και αυτή η αντίθεση με αυτό που πιστεύει μέσα του τον οδηγεί στην πτώση. Θα οδηγηθεί στην κατάρρευση.

23
00:06:55,730 --> 00:07:07,416
Ο ίδιος θεωρεί ότι όλοι αντιλαμβάνονται τα υψηλά του ιδανικά, τις υψηλές φιλοδοξίες του και την έμφυτη δικαιοσύνη που υπάρχει μέσα του. Κι ως εκ τούτου δεν είναι σωστό να τον κριτικάρουν.

24
00:07:08,520 --> 00:07:19,450
Ή, αισθάνεται ότι τον παρεξηγούν, «δεν με καταλαβαίνουν».

25
00:07:23,200 --> 00:07:28,320
Ο αναρχικός τύπος ακολουθεί ένα τελείως διαφορετικό μονοπάτι.

26
00:07:33,760 --> 00:07:49,996
Ένας αναρχικός Aurum μπορεί να έχει μεγάλο πάθος για ένα στόχο και μπορεί να γίνει εξτρεμιστής ή τρομοκράτης.

27
00:07:55,160 --> 00:08:18,226
Κι αυτό που κάνει είναι ότι φαίνεται να φλερτάρει συνεχώς με την πιθανότητα του θανάτου. Ένας εξτρεμιστής που λειτουργεί υπογείως, υπάρχει συνεχώς η πιθανότητα να συλληφθεί ή να σκοτωθεί.

28
00:08:18,290 --> 00:08:30,766
Αυτή η κατάσταση του προκαλεί ενθουσιασμό και τον κάνει να αισθάνεται ζωντανός, το ότι κάνει κάτι που είναι σωστό.

29
00:08:30,830 --> 00:08:49,216
Αντί η ιδέα ότι ανά πάσα στιγμή μπορεί να σκοτωθεί, να τον απομακρύνει από αυτές τις δραστηριότητες, τον καθιστά ακόμη πιο ενεργητικό στην τρομοκρατική του δραστηριότητα.

30
00:09:00,380 --> 00:09:12,726
Αυτό που φυσικά αισθάνεται μέσα του ένα άτομο Aurum είναι μία έλλειψη χαράς. Και συγχέει την δική του έλλειψη χαράς με την ιδέα ότι όλα λειτουργούν λάθος έξω στην κοινωνία.

31
00:09:12,790 --> 00:09:25,036
Δεν μπορεί να δει τίποτα σωστό επειδή μέσα του δεν υπάρχει χαρά, δεν υπάρχει κανένας τρόπος να περάσει καλά.

32
00:09:25,100 --> 00:09:49,920
Έτσι,αυτό που βλέπει μέσα του είναι σκότος κι έλλειψη ευτυχίας. Συνεπώς, γιατί να αφήσει μια τέτοια κοινωνία να επιβιώσει ; Ας την καταστρέψει. Επειδή πρόκειται για μία κοινωνία χωρίς ευτυχία, χωρίς χαρά, χωρίς καμία ευχαρίστηση,

33
00:09:55,590 --> 00:10:07,866
με πολλή αδικία κι ανηθικότητα. Βλέπετε πώς τα υψηλά ιδανικά ακολουθούν μία άλλη πορεία συνολικά ; Ένα άλλο μονοπάτι ;

34
00:10:10,240 --> 00:10:23,516
Και κατευθύνονται προς κάτι, το οποίο το Aurum έχει έμφυτο, την βία. Υπάρχει κάτι το βίαιο μέσα στο Aurum το οποίο θα δούμε στην συνέχεια.

35
00:10:23,580 --> 00:10:47,640
Και αυτή η βία δεν εκφράζεται πάντοτε, δεν είναι φανερή, αλλά θα εμφανιστεί κάποιες στιγμές και θα είναι πολύ έντονη. Γι'αυτό στο Repertory λέει «βίαιος». Υπάρχει μεγάλη βιαιότητα κάποιες φορές.

36
00:10:58,090 --> 00:11:11,060
Τον ενθουσιάζει η ιδέα του θανάτου και την προσκαλεί. Γι'αυτό θα εμπλακεί σε υπόγειες δραστηριότητες που ενέχουν το ρίσκο του θανάτου και του παρέχουν την συναισθηματική διέγερση που έχει ανάγκη.

37
00:11:11,160 --> 00:11:29,196
Αυτό που έχει ενδιαφέρον είναι ότι όταν ένα τέτοιο άτομο φθάσει στα πρόθυρα της επιτυχίας, όπως όταν για παράδειγμα πρόκειται να αναλάβει μία θέση εξουσίας ή μία ηγετική θέση στο γκρουπ, συνήθως θα εγκαταλείψει το γκρουπ.

38
00:11:29,520 --> 00:11:34,720
Είναι πολύ ενδιαφέρον, η ίδια ιδέα με την ερωτική σχέση.

39
00:11:36,240 --> 00:11:50,409
Στην σχέση θα πει «όχι, αυτή η σχέση δεν είναι τέλεια...» και θα αποσυρθεί, παρότι είναι ερωτευμένος. Κάποιος θα πει, «πώς μπορεί να ήταν τόσο παθιασμένα ερωτευμένος, να αγαπούσε τόσο πολύ και να αποχωρήσει από την σχέση ;»

40
00:11:50,509 --> 00:12:03,036
Το ίδιο ισχύει κι εδώ. Αυτός ο άνθρωπος ήταν πολύ παθιασμένος για το γκρουπ, αναρχικός, έκανε όλα όσα έκανε και μέσα στο γκρουπ έγινε κάποιος που όλοι θαυμάζουν.

41
00:12:03,100 --> 00:12:15,466
Και του λένε, «τώρα εσύ είσαι ο ηγέτης μας». Κι αυτός απαντάει «αυτό είναι λάθος, εκείνο είναι λάθος...», αρχίζει να κριτικάρει κι εγκαταλείπει το γκρουπ.

42
00:12:15,530 --> 00:12:21,640
Αυτήν την ιστορία θα ακούσετε.

43
00:12:28,595 --> 00:12:36,616
Τέτοια άτομα θα αναζητήσουν κάποιο άλλο γκρουπ, κάποιο άλλο ιδανικό να υπηρετήσουν, όπου στο τέλος θα κάνουν το ίδιο.

44
00:12:38,170 --> 00:12:52,216
Κατά την διάρκεια της κατάθλιψης το Aurum πιστεύει πως το φως χάθηκε εντελώς. Φαίνεται πως υπάρχει μία σκληρότητα.

45
00:12:56,280 --> 00:13:11,686
Στα αγγλικά λέτε «induration» (σκλήρυνση). Κάτι που σκληραίνει, γίνεται σκληρό. Σκλήρυνση των συναισθημάτων. Τα συναισθήματα αποσύρονται και σκληραίνουν.

46
00:13:15,760 --> 00:13:35,096
Αυτό μπορεί να καταλήξει σε ένα κακόηθες συναισθηματικό έλκος. Τα συναισθήματα είναι κάτι ζωντανό. Δεν είναι κάτι στατικό. Όχι. Τα συναισθήματα πηγαίνουν κάπως έτσι.

47
00:13:39,930 --> 00:13:53,946
Πηγαίνουν κάπως έτσι και σιγά σιγά σκληραίνουν και γίνονται μια μάζα η οποία είναι σκληρή, αλλά ταυτόχρονα ζωντανή.

48
00:13:54,010 --> 00:14:03,176
Τι θα προκύψει από αυτό ; Ένα κακόηθες έλκος, η ιδέα της σκληρότητας και μετά τελικά ένα κακόηθες έλκος.

49
00:14:03,240 --> 00:14:24,726
Η ίδια ιδέα της σκληρότητας, της σκλήρυνσης και της σοβαρής εξέλκωσης που βλέπουμε να διατρέχει το φάρμακο και να επηρεάζει τους αδένες και κυρίως την μήτρα.

50
00:14:25,680 --> 00:14:50,496
Σκλήρυνση της μήτρας, ή των όρχεων, τα οποία είναι τα όργανα έκφρασης αγάπης στο φυσικό επίπεδο.

51
00:14:51,840 --> 00:15:06,546
Γιατί υπάρχει στο Aurum τόσο συχνά σκλήρυνση των όρχεων ; Σκληρότητα, πρήξιμο, σκλήρυνση των όρχεων ; Σκλήρυνση της μήτρας ;

52
00:15:06,610 --> 00:15:18,016
Το όργανα που συμμετέχουν κυρίως στην σωματική αγάπη και την ανταλλαγή συναισθημάτων, οδηγούνται σε σκλήρυνση.

53
00:15:19,640 --> 00:15:28,660
Και γι'αυτό βλέπουμε με μαύρα γράμματα το Aurum στην ρούμπρικα «σκλήρυνση των όρχεων».

54
00:15:30,400 --> 00:15:43,960
Ποιο είναι το φάρμακο που έχει το χειρότερο είδος σκληρύνσεων στην μήτρα ; Όπου βλέπουμε ινώματα, η μήτρα είναι γεμάτη από ινώματα ;

55
00:15:45,200 --> 00:16:10,850
Το Aurum muriaticum natronatum. Είναι συνδυασμός που περιέχει και το Aurum. Για συνταγογράφους που βασίζονται σε keynotes, αν δουν σκλήρυνση της μήτρας με πολλά ινώματα, δίνουν Aur-m-n.

56
00:16:26,280 --> 00:16:36,566
Δεν βλέπει καμία πιθανότητα να αλλάξει η ζωή του. Καμία πιθανότητα αλλαγής.

57
00:16:36,630 --> 00:16:48,966
Καταλαβαίνετε αυτού του είδους την σκλήρυνση ; Κάτι που σκληρύνεται δεν είναι πια ελαστικό. Φανταστείτε αυτήν την σκλήρυνση στο συναισθηματικό επίπεδο.

58
00:16:50,030 --> 00:17:03,706
Θα δημιουργήσει ένα έλκος, θα δημιουργήσει κάτι πολύ άσχημο, τελικά υπάρχει εσωτερικά θάνατος και βία, από την οποία το Aurum μπορεί να καταληφθεί.

59
00:17:03,770 --> 00:17:18,656
Είναι ένα άσχημο συναισθηματικό έλκος. Βλέπεις ένα άτομο που πριν συμπεριφερόταν τόσο καλά, ήταν τόσο συμπαθητικός, συγκρατημένος, αίφνης να συμπεριφέρεται σαν τρελός.

60
00:17:20,070 --> 00:17:35,166
Σαν ένα ανοιχτό έλκος που είναι άσχημο. Το ίδιο πράγμα θα δείτε στο φυσικό σώμα. Την ίδια σκλήρυνση, έλκη.

61
00:17:50,250 --> 00:18:00,366
Έχει πολύ ενδιαφέρον αυτό που περιέγραψαν κάποιοι άνθρωποι για όταν βρίσκονταν σε κάποιο ψηλό μέρος και σε κατάσταση Aurum.

62
00:18:00,430 --> 00:18:20,466
Λένε ότι ακούνε σχεδόν μια φωνή, δεν πρόκειται για κάποια παραίσθηση, αλλά είναι σχεδόν σαν να ακούνε μια φωνή να τους λέει «πήδα, πήδα, τώρα ήρθε η ώρα, πήδα, πήδα, πήδα...» και πηδούν.

63
00:18:21,040 --> 00:18:44,266
Είναι κάτι σαν μια παρόρμηση να πηδήξουν από ύψος. Είναι πραγματικά μια παρόρμηση που μπορεί να αρχίσει με το «πήδα, πήδα» και μετά έρχεται η σύγχυση, ο συναισθηματικός πόνος και το γεγονός ότι η ζωή δεν έχει κανένα νόημα γι'αυτούς.

64
00:18:44,330 --> 00:18:57,836
Όλα αυτά αναμειγνύονται εκείνη την στιγμή και βλέπουν μια λύση για να απελευθερωθούν. «Θα είσαι πλέον ελεύθερος αν πηδήξεις,

65
00:18:57,900 --> 00:19:07,846
θα γλιτώσεις από τον πόνο, ο πόνος είναι τόσο πολλής, που είναι απίστευτο και θα απελευθερωθείς από αυτόν, πήδα...». Αυτή είναι η ιδέα πίσω από το Aurum.

66
00:19:13,390 --> 00:19:30,796
Ακόμη και η σκέψη της αυτοκτονίας, «θα πηδήξω, ναι, υπάρχει λύση, μπορώ να πηδήξω, μπορώ να αυτοκτονήσω και όλα να τελειώσουν, ο πόνος μου να τελειώσει».

67
00:19:30,860 --> 00:19:47,136
Και μόνο η ιδέα φέρνει ανακούφιση. Αν συνεχίσουν να το σκέφτονται, αισθάνονται ανακούφιση. Η ιδέα ότι υπάρχει μια λύση, ότι μπορούν να πηδήξουν και να σκοτωθούν, τους ανακουφίζει.

68
00:20:12,990 --> 00:20:38,976
Εδώ υπάρχει και μία ιδιομορφία, το άτομο που δεν θέλει να ζει, που δεν έχει την επιθυμία να ζει, μπορεί παράλληλα να έχει τρομερό φόβο ακόμη και να ακούσει την λέξη «πεθαίνω», οπότε μπορεί να του πάρει κάποιο χρόνο.

69
00:20:40,560 --> 00:20:51,736
Μπορείτε να φανταστείτε αυτήν την αντίθεση ; Ένα άτομο να μην θέλει να ζήσει, αλλά η ιδέα του θανάτου να τον κάνει να τρέμει.

70
00:20:51,800 --> 00:21:01,526
Είναι μία υπερβολική αντίδραση στην ιδέα του θανάτου. Μια τρομακτική αντίδραση στην ιδέα του θανάτου. Δεν μπορούν να την υποφέρουν.

71
00:21:01,590 --> 00:21:17,336
Έτσι, αν δείτε αυτό το ιδιόμορφο φαινόμενο, από την μία να υπάρχει αποστροφή προς την ζωή, κι από την άλλη να μην μπορεί καν ακούσει την λέξη «πεθαίνω», ή «θάνατος», τότε, κατά πάσα πιθανότητα, πρόκειται για μια περίπτωση Aurum.

72
00:21:28,730 --> 00:22:03,920
Το Aurum γενικά γοητεύεται από πράγματα που θυμίζουν τον θάνατο ή που μπορεί να προκαλέσουν τον θάνατο, όπως το να βρίσκεται κάπου ψηλά, όπως το να κοιτάει σε ένα βαθύ πηγάδι, σε μια βαθιά λίμνη, ένα νεκροταφείο, τα ερπετά. Τον γοητεύουν. Η ιδέα ότι «τώρα, αυτό, μπορεί να προκαλέσει τον θάνατο».

73
00:22:13,080 --> 00:22:26,816
Θέλουν να πάνε κοντά σε αυτά τα μέρη, έλκονται από καταστάσεις στις οποίες υπάρχει ο θάνατος. Όπως ο αναρχικός τύπος, που έλκεται από την ιδέα «θα φροντίσω για την διάδοση των ιδανικών μου. Πώς ;

74
00:22:26,880 --> 00:22:44,846
Βάζοντας βόμβες, αλλά αυτές οι βόμβες μπορεί να προκαλέσουν ακόμη και τον δικό μου θάνατο. Είτε μπορεί να εκραγούν κοντά μου, ή μπορεί να με συλλάβουν και να με σκοτώσουν», κτλ. Μια τέτοια κατάσταση του είναι πολύ ελκυστική. Έλκεται από τέτοιες καταστάσεις.

75
00:22:58,120 --> 00:23:04,240
Θα μιλήσω λίγο για την εργατικότητα του Aurum.

76
00:23:10,490 --> 00:23:20,336
Το θλιμμένο Aurum κρύβει την θλίψη του από τους άλλους και την ισορροπεί με την εργατικότητα.

77
00:23:20,400 --> 00:23:33,616
Παρά τον αισθηματικό του αναβρασμό, διατηρεί τον έλεγχο του μυαλού του και προσπαθεί να διατηρείται διανοητικά απασχολημένος ώστε να αποφύγει το συναισθηματικά του προβλήματα.

78
00:23:33,680 --> 00:23:41,466
Η δουλειά του δεν επηρεάζεται καθόλου από την λύπη του.

79
00:23:43,160 --> 00:23:54,966
Αποδίδει πολύ καλά μέχρι και την στιγμή που αυτοκτονεί. Το Aurum δεν θα παρατήσει την δουλειά του κι ούτε θα πει «δεν μπορώ να δουλέψω».

80
00:23:55,030 --> 00:24:09,496
Όσο η κατάθλιψη εξελίσσεται, η δουλειά εξωτερικά συνεχίζεται κι αποτελεί ένα είδος ισορροπίας γι'αυτόν. Τον ανακουφίζει να εργάζεται, να εργάζεται, να εργάζεται.

81
00:24:17,280 --> 00:24:29,456
Το Aurum ποτέ δεν θα ζητήσει βοήθεια ή την συμβουλή ενός φίλου ή συγγενή στα θέματα στα οποία έχει προβλήματα.

82
00:24:30,880 --> 00:24:36,856
Του φαίνεται πως είναι πολύ υποτιμητικό και θεωρεί πως το πρόβλημα αφορά μόνο τον ίδιο.

83
00:24:36,920 --> 00:24:45,376
Η αίσθηση του καθήκοντος είναι τόσο δυνατή που δεν μπορεί να κάνει διαφορετικά, παρότι μπορεί να του άρεσε το να παρατήσει την δουλειά του.

84
00:24:48,560 --> 00:24:56,776
Λέει στον εαυτό του, «δεν μπορώ να συνεχίσω έτσι», αλλά συνεχίζει χωρίς να παραπονιέται, χωρίς να το συζητάει.

85
00:25:03,600 --> 00:25:13,776
Έτσι, όταν έχετε μπροστά σας μία περίπτωση ενός εργασιομανή, με ένα υπόβαθρο συνεχούς κατάθλιψης, πρέπει να σκεφτείτε το Aurum.

86
00:25:21,330 --> 00:25:27,856
Το Natrum sulphuricum ; Ναι, κι αυτό. Θα το συζητήσουμε.

87
00:25:31,910 --> 00:25:46,376
Σε κάποιες άλλες περιπτώσεις, μαζί με την κατάθλιψη, αισθάνεται πως έχει χάσει όλη την ικανότητά σκέψης και την απόδοσή του.

88
00:25:47,320 --> 00:26:07,366
Αισθάνεται κουρασμένος κι αδιάφορος. Ωστόσο, δεν χαλαρώνει, δεν ξεκουράζεται. Ο ύπνος του είναι διαταραγμένος κι αισθάνεται πως δεν μπορεί να φανεί συνεπής στις υποχρεώσεις του.

89
00:26:07,430 --> 00:26:16,216
Όμως, αυτό οι άλλοι δεν μπορούν εύκολα να το αντιληφθούν επειδή τα αποτελέσματα της εργασίας του είναι ακόμη αρκετά καλά.

90
00:26:18,630 --> 00:26:26,226
Βλέπετε πόσο δυνατός είναι διανοητικά ; Πριν καταρρεύσει διανοητικά, μεσολαβεί μία πολύ μεγάλη περίοδος εξέλιξης της παθολογίας.

91
00:26:26,290 --> 00:26:34,966
Επειδή το Aurum μπορεί να εργάζεται διανοητικά, να εργάζεται, να εργάζεται και συναισθηματικά να υποφέρει πολύ.

92
00:26:35,030 --> 00:26:44,146
Θα πείτε, πώς αυτός ο άνθρωπος υποφέρει τόσο πολύ, χωρίς να δείχνει τίποτα σε κανέναν ;

93
00:26:51,120 --> 00:26:56,346
Συνήθως το Aurum αυτοκτονεί πριν φτάσει σε μια κατάσταση αποβλάκωσης.

94
00:26:57,390 --> 00:27:06,586
Έτσι δεν φτάνει μέχρι την αποβλάκωση, θα έχει αυτοκτονήσει πριν φτάσει μέχρι εκεί.

95
00:27:09,890 --> 00:27:39,176
Παρόλα αυτά, η παθολογία μπορεί να προχωρήσει πολύ γρήγορα προς την αποβλάκωση και να έχουμε κάποια τέτοια περίπτωση, εξαιτίας της εξαιρετικά ταχείας προόδου της, στην οποία να ξεπεραστεί η φάση της τάσης για αυτοκτονία και να δούμε ένα αποβλακωμένο Aurum.

96
00:27:44,730 --> 00:27:59,896
Το Aurum ενδείκνυται ιδιαίτερα όταν ο ασθενής αντιλαμβάνεται μέσα του αυτά τα στάδια. Θα πει «χάνω την διανοητική μου ικανότητα, γίνομαι διανοητικά ανίκανος», κι αυτό τον ενοχλεί πολύ.

97
00:27:59,960 --> 00:28:11,180
Αν ο ασθενής το αντιλαμβάνεται και το εκφράζει, τότε μπορεί να είναι μία περίπτωση Aurum.

98
00:28:15,430 --> 00:28:22,106
Έχουμε μιλήσει για τον θυμό και την βία, αλλά και την αυτομομφή.

99
00:28:22,170 --> 00:28:29,170
Στο Aurum υπάρχει αυτομομφή, αυτοκριτική και θυμός.

100
00:28:31,660 --> 00:28:51,016
Η αυτομομφή μπορεί να πάρει μία αυτοκαταστροφική τροπή, όπως το να καπνίζει υπερβολικά, να παίρνει φάρμακα ή να πίνει αλκοόλ.

101
00:28:54,470 --> 00:29:03,406
Υπάρχει μία αυτοκαταστροφική τάση, χωρίς να λέει στον εαυτό του να αυτοκτονήσει. Αντί να λέει «αυτοκτόνησε», καπνίζει 60 τσιγάρα την ημέρα.

102
00:29:03,470 --> 00:29:20,256
Γνωρίζει ότι είναι το ίδιο πράγμα. Υπάρχει αυτή η τάση, του να καπνίζει, να καπνίζει, να καπνίζει. Κι όλοι λένε πως καπνίζει υπερβολικά. «Γιατί δεν προσέχεις την υγεία σου ;»

103
00:29:20,320 --> 00:29:29,016
Δεν δίνει καμία σημασία, συνεχίζει να καπνίζει. Μέσα του ξέρει ότι θέλει να πεθάνει και δεν τον νοιάζει.

104
00:29:29,800 --> 00:29:46,776
Ή μπορεί να παίρνει ναρκωτικά, οι νεότεροι άνθρωποι, μπορεί να κάνουν χρήση ναρκωτικών ή να συμμετέχουν σε αναρχικές δραστηριότητες.

105
00:29:54,390 --> 00:30:14,536
Ας μιλήσουμε για έναν άνθρωπο, ο οποίος είναι ανώτερος υπάλληλος, ένας διευθύνων σύμβουλος. Αυτός ο διευθύνων σύμβουλος έχει μια πολύ ταραχώδη συναισθηματική ζωή.

106
00:30:16,880 --> 00:30:31,536
Και μια μέρα τον κριτικάρει το αφεντικό του. Δεν λέει τίποτα σε κανέναν, αρχίζει να μελαγχολεί, κάθεται και σκέφτεται.

107
00:30:34,930 --> 00:30:44,096
Και η γυναίκα του ανησυχεί. «Τι συνέβη ;» Επειδή μπορεί να το αντιληφθεί. «Τι συνέβη ;» Δεν θέλουν παρεμβάσεις, θέλουν να λύσουν το πρόβλημα από μόνοι τους.

108
00:30:44,160 --> 00:31:03,556
Και η σύζυγος συνεχίζει να ρωτάει τι συνέβη, αυτό μπορεί να εκνευρίσει τόσο πολύ το άτομο Aurum, που να θυμώσει τρομερά και να γίνει βίαιο.

109
00:31:04,880 --> 00:31:19,026
Δεν ανέχεται να τον πιέζουν. Δεν μπορεί να το ανεχτεί, λέει, «άφησέ με ήσυχο» κι η γυναίκα απαντάει «μα βλέπω πως δεν αισθάνεσαι καλά».

110
00:31:19,090 --> 00:31:23,600
«πφφφφ...», αμέσως θα κάνει έτσι.

111
00:31:26,280 --> 00:31:38,906
Κι αν η γυναίκα του συνεχίσει να γκρινιάζει και να λέει διάφορα και να παρεμβαίνει στους συλλογισμούς του, τότε μπορεί να έχει βίαια ξεσπάσματα.

112
00:31:41,120 --> 00:31:58,016
Σε όλα τα φάρμακα παρατηρούμε διάφορα στάδια παθολογίας και δεν πρέπει ποτέ να περιοριζόμαστε σε μία μόνο ιδέα, όπως στην κατάθλιψη με τάσεις αυτοκτονίας.

113
00:31:59,040 --> 00:32:13,716
Τώρα, στην περίπτωση του διευθύνοντος συμβούλου, μπορεί να μην δούμε την κατάθλιψη με τάσεις αυτοκτονίας, αλλά να υπάρχει αυτή η μελαγχολία, είναι σιωπηλός, κάθεται μόνος του, δεν μιλάει. Κάτι του συνέβη, αλλά δεν μιλάει ποτέ σε κανέναν, ποτέ δεν λέει τίποτα.

114
00:32:13,780 --> 00:32:31,896
Η γυναίκα του τον πιέζει και βλέπεις το ξέσπασμα θυμού και μερικές φορές την βιαιότητα. Πρέπει τώρα να περιγράψω αυτήν την βιαιότητα. Η βιαιότητα συνήθως δεν στρέφεται κατά προσώπων.

115
00:32:31,960 --> 00:32:51,656
Δεν θα πάρει το σφυρί ή το μαχαίρι να το πετάξει προς κάποιον άλλο, προς ανθρώπους. Η βία στρέφεται συνήθως προς αντικείμενα. Μπορεί να το σπάσουν αυτό, «παράτα με, στο είπα τόσες φορές να μην με ρωτάς!»

116
00:32:53,760 --> 00:33:16,636
Μπορεί να χτυπήσει τον τοίχο, μπορεί να σπάσει τα τζάμια και μπορεί να σηκωθεί και να φύγει μέσα στον φοβερό θυμό του. Τον πιέζουν, «δεν μπορώ να αντέξω άλλο», αρχίζει η κατάθλιψη, μπαίνει στο αυτοκίνητό του, βάζει μπρος και τρέχει όσο μπορεί.

117
00:33:16,700 --> 00:33:32,526
Και εκείνη την ώρα εύχεται να του συμβεί ένα ατύχημα. «Μακάρι να πάθω ατύχημα». Οδηγεί με αυτόν τον τρόπο κι εύχεται να πέσει πάνω του κάποιο άλλο αυτοκίνητο,

118
00:33:32,590 --> 00:33:43,856
ή σκέφτεται να στρέψει το αυτοκίνητό του και να συγκρουστεί με ένα δένδρο ή με κάποιον τοίχο. Επιταχύνει μέσα στην κυκλοφορία, «κάτι θα συμβεί...».

119
00:33:43,920 --> 00:34:01,216
Τελικά, όλος αυτός ο αναβρασμός ηρεμεί μέσω αυτής της εκτόνωσης και μετά από μία ώρα τέτοιας οδήγησης, μπορεί να γυρίσει πίσω στο σπίτι και να συνεχίσει να μελαγχολεί, αλλά θα έχει ηρεμήσει.

120
00:34:01,280 --> 00:34:15,276
Βλέπετε πως ο θυμός και η βία διαφέρει. Βίαια φάρμακα είναι και η Nux vomica και το Stramonium και η Belladonna, αλλά υπάρχουν διάφορα είδη βίας.

121
00:34:16,880 --> 00:34:34,670
Σε αυτό το είδος βίας, η ιδέα είναι η αυτοκαταστροφή. Αυτή είναι η ιδέα πίσω απ'όλα. Προς τα εκεί πάντοτε οδηγείται, προς την αυτοκαταστροφή, προς την πτώση.

122
00:34:45,520 --> 00:34:53,916
Η βία που θα δείτε αν είστε μπροστά, αν είστε παρόντες, είναι τρομερή.

123
00:34:53,980 --> 00:35:11,896
Επειδή θα δείτε έναν άνθρωπο να σπάει τα τζάμια με κλωτσιές και αυτό να μην αρκεί. Αισθάνεται πως πρέπει να ξεθυμάνει περισσότερο και παίρνει το αυτοκίνητο και κάνει διάφορα.

124
00:35:11,960 --> 00:35:30,200
Σας αναφέρω παραδείγματα βγαλμένα από τις περιπτώσεις μου, αλλά δεν είναι μόνον αυτά. Μπορεί να υπάρχουν πολλές παραλλαγές και πρέπει να τις φανταστείτε και να σκεφτείτε κι άλλες πιθανότητες.

125
00:35:35,660 --> 00:35:47,936
Στο Repertory λέει «βία». Τι σημαίνει αυτό ; Σημαίνει βία σε τέτοιες περιστάσεις. Λέει, «δεν ανέχεται την αντιλογία».

126
00:35:51,160 --> 00:35:58,056
Ναι, αλλά τι είδους αντιλογία ; Αυτού του είδους, υπό αυτές τις συνθήκες, σε αυτού του είδους το άτομο.

127
00:35:58,120 --> 00:36:04,336
Καταλαβαίνετε πώς αποκτούν νόημα όλες αυτές οι απλές λέξεις ;

128
00:36:04,400 --> 00:36:19,526
Όλα όσα σας είπα, πιθανότατα θα τα βρείτε με τον ένα ή με τον άλλο τρόπο, υπό κάποια περιγραφή, αλλά αυτό που για μας είναι πολύ σημαντικό είναι να καταλάβουμε την όλη προσωπικότητα.

129
00:36:19,590 --> 00:36:25,770
Και πάμε τώρα σε μια άλλη πτυχή του Aurum που είναι πολύ ενδιαφέρουσα.

130
00:36:43,290 --> 00:37:00,976
Είπαμε πριν ότι πρόκειται για έναν άνθρωπο που οδηγείται προς την κατάθλιψη, προς το σκοτάδι. Όλο και περισσότερο σκοτάδι μέσα του, καθόλου φως, αλλά αυτές είναι μονάχα λέξεις και δεν μπορούν να μας μεταφέρουν τον πραγματικό πόνο.

131
00:37:01,040 --> 00:37:28,816
Ο πραγματικός πόνος είναι ένα αίσθημα ψυχρότητας, πώς να το πω... Αν σας σφιχτεί το χέρι με μεγάλη δύναμη, αν σας σφιχτούν τα συναισθήματα, πώς αισθάνεστε ; Έτσι αισθάνεται.

132
00:37:28,880 --> 00:37:39,396
Είναι μια τρομερή παγομάρα, δεν μπορεί να κουνηθεί καθόλου, είναι υπό πίεση, είναι τεράστιος ο πόνος και το σκοτάδι και όλα.

133
00:37:39,460 --> 00:37:49,251
Τώρα πρέπει να βρει μια λύση. Ποια είναι η λύση ; Να πεθάνει. «Δεν μπορώ να ζήσω, πρέπει να πεθάνω, πρέπει να αυτοκτονήσω».

134
00:37:49,440 --> 00:38:07,596
Κατά την διάρκεια αυτής της περιόδου, κάποια άτομα Aurum θα αναπτύξουν ένα σύμπτωμα, που είναι το να προσεύχονται στον Θεό.

135
00:38:12,160 --> 00:38:29,616
Προσεύχονται και προσεύχονται... Η προσευχή παίρνει δύο μορφές. Στους νέους συναντούμε την πρώτη μορφή. Αισθάνονται την πίεση και πρέπει από κάτι να κρατηθούν.

136
00:38:29,680 --> 00:38:45,376
Είπαμε πως δεν βρίσκει τίποτα από το οποίο να κρατηθεί. Ξαφνικά, αναπτύσσεται το θρησκευτικό συναίσθημα μέσα στο άτομο, «ο Θεός μπορεί να με βοηθήσει, ο Θεός μπορεί να με σώσει».

137
00:38:47,400 --> 00:39:06,866
Εμφανίζεται ξαφνικά μια επιθυμία να προσευχηθεί στον Θεό, να ζητήσει βοήθεια από τον Θεό. Και αυτοί οι νέοι που υποφέρουν από κατάθλιψη, κάθονται και προσεύχονται για ώρες.

138
00:39:06,930 --> 00:39:27,936
Νιώθουν ένα είδος ανακούφισης με το να γονατίζουν και να προσεύχονται. Κι αν τους ρωτήσεις, αν ζητήσεις πραγματικά πληροφορίες από αυτά τα άτομα, αυτό που λένε είναι, «μου αρέσει να προσεύχομαι».

139
00:39:28,000 --> 00:39:48,936
Αλλά λένε επίσης, «νομίζω πως προσεύχομαι πολύ». Πηγαίνουν να ξαπλώσουν στις 10-11 το βράδυ και μέχρι την 1 το πρωί προσεύχονται.

140
00:39:49,000 --> 00:40:01,456
«Νομίζω πως προσεύχομαι πολύ». Πρέπει να αντιληφθείτε ότι αυτό είναι παθολογικό. Διότι, κατά τ'άλλα, αυτό τους φέρνει τέτοια ανακούφιση που πιστεύουν ότι είναι κάτι το φυσιολογικό, προσεύχονται.

141
00:40:01,520 --> 00:40:16,607
Δεν πρέπει να συγχύσουμε αυτήν την συνήθειά τους να προσεύχονται, με την φυσική τάση που έχουν οι άνθρωποι να προσεύχονται κάπου κάπου, ή ίσως κάθε μέρα, ανάλογα με την θρησκευτική ομάδα στην οποία ανήκουν.

142
00:40:16,707 --> 00:40:45,510
Αυτή η προσευχή διαφέρει, γίνεται πιο συνειδητά. Στο Aurum αποτελεί μία κινητήριο δύναμη μέσα του. Προσεύχονται και τελικά ηρεμούν, η κατάθλιψή τους μειώνεται. Αλλά είναι μία κινητήριος δύναμη μέσα τους. Λένε, «διαφορετικά αισθάνομαι άσχημα».

143
00:40:48,170 --> 00:41:05,256
Πριν μιλήσαμε για τους αναρχικούς. Δεν πρέπει να συγχέουμε εκείνη την κατάσταση με ενσυνείδητα άτομα που αισθάνονται ότι αυτός ο κόσμος είναι άδικος και ότι πρέπει να τον κάνουν πιο δίκαιο.

144
00:41:05,320 --> 00:41:16,576
Σε αυτό υπάρχει κάποια λογική, δεν πηγαίνουν έτσι απλά και πετούν βόμβες. «Μα τι λες τώρα ; Ανοησίες!», ρίχνει το Aurum μια βόμβα και σκοτώνονται όλοι.

145
00:41:16,640 --> 00:41:24,120
Αυτή η πράξη είναι ακραία, είναι παθολογία.

146
00:41:28,360 --> 00:41:36,576
Όταν υπερεκτείνεις το χέρι σου, όταν σηκώνεις πολύ βάρος, θα αισθανθείς κάποιον πόνο. Αυτός ο πόνος δεν είναι παθολογία.

147
00:41:36,640 --> 00:41:51,940
Παθολογία είναι όταν, χωρίς κανέναν λόγο, εμφανίζεται ένας φοβερός πόνος. Αυτό είναι παθολογία. Οπότε, μην συγχέετε αυτά που λέω με τις φυσιολογικές ευαισθησίες των ανθρώπων.

148
00:41:53,690 --> 00:42:06,210
Ο ενήλικας που προσεύχεται, προσεύχεται σε ένα διαφορετικό επίπεδο. Πάλι πρόκειται για ψυχαναγκαστική προσευχή, αλλά διαρκεί πολύ λιγότερο.

149
00:42:17,440 --> 00:42:29,396
Πώς συνδεόμαστε μεταξύ μας ; Εσείς νομίζετε πως συνδεόμαστε επειδή εγώ μιλάω κι εσείς ακούτε, σωστά ;

150
00:42:29,460 --> 00:42:38,136
Όχι, δεν είναι έτσι. Συνδεόμαστε επειδή εγώ δίνω κάτι από τα αισθήματά μου κι αυτό είναι που κρατάει την προσοχή σας.

151
00:42:38,200 --> 00:42:54,896
Τα αισθήματα συνδέουν τα ανθρώπινα όντα, όχι η διανόηση. Ένας άνθρωπος αισθάνεται αποσυνδεδεμένος κι απομονωμένος αν δεν έχει έντονα συναισθήματα ώστε να συνδεθεί με τους άλλους.

152
00:42:54,960 --> 00:43:10,936
Δεν μπορεί να αισθανθεί συνδεδεμένος. Αισθάνεται απομονωμένος. Αισθάνεται μόνος. Αντιλαμβάνεστε τώρα την ιδέα, σε αυτήν την κατάσταση αισθάνεται αποκομμένος από όλους. Γιατί ; Επειδή όλοι τον έχουν απογοητεύσει.

153
00:43:11,000 --> 00:43:19,016
«Ο κόσμος δεν αξίζει. Ο κόσμος είναι γεμάτος πόνο. Πώς να εμπιστευτώ και να ζήσω και να συνδεθώ ;»

154
00:43:19,080 --> 00:43:27,936
Του έρχονται όλα αυτά τα ερωτήματα και μετά του έρχεται η ιδέα του Θεού και λέει, «ο Θεός είναι κάτι που δεν μπορεί να με απογοητεύσει.

155
00:43:28,000 --> 00:43:41,526
Έτσι, μπορώ να βγάλω τα συναισθήματά μου προς τον Θεό», και πιάνεται από την ιδέα του Θεού. Αυτή η ιδέα μπορεί να τον βοηθήσει, μπορεί πραγματικά να τον σώσει.

156
00:43:41,590 --> 00:43:51,536
Κι έτσι προσεύχεται κάπου κάπου. Το έχουμε δει σε ανθρώπους που δεν πιστεύουν πραγματικά.

157
00:43:51,600 --> 00:44:08,966
Που πριν είχαν πει, «δεν σκέφτομαι τον Θεό. Τι είναι ο Θεός ;» Μετά, υπό την κατάθλιψη του Aurum, τους έρχεται η παρόρμηση να προσευχηθούν, να αισθανθούν την σύνδεση και να παραμείνουν ζωντανοί.

158
00:44:09,030 --> 00:44:23,536
Αυτός είναι ένας τρόπος ώστε το Aurum να παραμείνει ζωντανό, να παραμείνει συνδεδεμένο με την ζωή. Επειδή έχει αποκοπεί από οτιδήποτε άλλο.

159
00:44:39,700 --> 00:45:01,536
Ένα φάρμακο αποτυπώνει πάνω στα ανθρώπινα όντα την σφραγίδα του. Είναι σαν να βάζεις σφραγίδα. Sulphur, Phosphorus, Aurum, ως ιδιοσυγκρασία.

160
00:45:01,600 --> 00:45:11,746
Το Aurum θα αναπτύξει σε όλα τα επίπεδα παθολογία του τύπου Aurum. Τώρα, ποια είναι η παθολογία στα διάφορα επίπεδα για το Aurum ;

161
00:45:30,760 --> 00:45:37,286
Κάποιος πρέπει να μπορεί να κάνει διαφορική διάγνωση ανάμεσα στην κατάθλιψη του Aurum και την κατάθλιψη του Natrum sulphuricum.

162
00:45:39,520 --> 00:45:58,336
Ποια είναι η διαφορά ; Το Natrum sulphuricum είναι διαφορετικό άτομο. Πρόκειται και πάλι για ένα υπεύθυνο άτομο, αλλά όχι εκείνου του καταθλιπτικού τύπου.

163
00:46:01,090 --> 00:46:19,436
Το Natrum sulphuricum μπορεί να περάσει μία μεγάλη στενοχώρια, την απώλεια ενός παιδιού, ή της συζύγου του, που την αγαπούσε πάρα πολύ.

164
00:46:21,290 --> 00:46:34,376
Δεν θα μιλήσει ξανά, δεν είναι επικοινωνιακός, αλλά είναι άνθρωπος που αγαπάει, τα συναισθήματά του δεν είναι νεκρά.

165
00:46:34,440 --> 00:46:52,084
Έτσι, έρχεται στην θέση των άλλων. Ένας άνθρωπος που αγαπάει είναι κάποιος που αισθάνεται, «αυτός ο άνθρωπος με αγαπάει, δεν μπορώ να τον πληγώσω αυτοκτονώντας, επειδή θα υποφέρει πολύ».

166
00:46:52,184 --> 00:47:10,920
Το λαμβάνουν υπόψη. Τα συναισθήματα είναι ζωντανά και το λαμβάνουν σοβαρά υπόψη. Εδώ υπάρχει διαφορά με ένα άτομο που έχει χάσει την σύζυγό του και δεν θέλει να ζήσει.

167
00:47:14,610 --> 00:47:23,546
Μπορεί να μην θέλει να συνεχίσει να ζει επειδή είναι Natrum sulphuricum. Όλοι πρέπει να θέλουν να ζήσουν όταν είναι σε μια υγιή κατάσταση. Αλλά αυτός, βρισκόμενος σε κατάσταση Natrum sulphuricum, δεν θέλει να ζήσει.

168
00:47:23,610 --> 00:47:34,146
«Η γυναίκα μου ήταν για μένα τα πάντα, αλλά η κόρη μου που με αγαπάει πάρα πολύ, θα υποφέρει φοβερά αν αυτοκτονήσω».

169
00:47:34,210 --> 00:47:45,626
Έτσι, μέσα του υπάρχει μία συνεχής σύγκρουση ανάμεσα στο «δεν θέλω να ζω» και στο «αλλά αν αυτοκτονήσεις, μπορείς να φανταστείς πόσο πολύ θα υποφέρει ;».

170
00:47:45,690 --> 00:47:53,801
«Μπορείς να φανταστείς πόσο πολύ θα υποφέρει ; - Ναι, αλλά δεν θέλω να ζήσω.» Ακολουθεί κάποιο ακόμη συμβάν που του αποδεικνύει ότι δεν θέλει να ζει.

171
00:47:53,901 --> 00:48:07,110
Αλλά και πάλι «η κόρη σου, τα παιδιά... Μην το κάνεις γιατί θα στενοχωρηθούν τα παιδιά». Υπάρχει μια συνεχής μάχη. Αυτό είναι χαρακτηριστικό της κατάστασης Natrum sulphuricum.

172
00:48:07,840 --> 00:48:18,346
Όταν έχουμε εκείνη την κατάσταση, έχουμε ένα διαφορετικό άτομο και μία διαφορετική περιγραφή του τι θέλει και γιατί το θέλει. Γι'αυτό περιγράψαμε το πώς θέλει να πεθάνει και γιατί θέλει να πεθάνει,

173
00:48:18,410 --> 00:48:26,460
ώστε να είμαστε ικανοί στο τέλος να κάνουμε διαφορική διάγνωση και να πούμε, «ναι, αυτή είναι μια περίπτωση Aurum».

174
00:48:44,680 --> 00:49:00,116
Το Aurum έχει δυνατή αίσθηση του καθήκοντος, αλλά μόνον σε διανοητικό επίπεδο. Και δεν είναι μόνον αυτό. Το Aurum έχει αίσθηση του καθήκοντος επειδή αισθάνεται ότι πρέπει να πετύχει στην ζωή.

175
00:49:01,700 --> 00:49:18,616
Για να πετύχει, πρέπει να είναι υπεύθυνος. Αν είναι ανεύθυνος, τα πράγματα θα ακολουθήσουν άλλη πορεία. Και γιατί πρέπει να πετύχει ; Επειδή οι άλλοι πρέπει να τον λατρεύουν.

176
00:49:20,200 --> 00:49:32,824
Είναι ένα ολόκληρο σύνδρομο, και μόλις το δεις, καταλαβαίνεις ότι έχεις να κάνεις με μία κατάσταση Aurum.

